26 DOVER CHARTERS

X 1 1 1.
v Augusti, 13 Edw. 1.

EDwARous dei gracia Rex Angfie, Dominus Hibernie et
Dux Aquitanie, dilecto servienti in Christo, Abbati de
{faversham—Salutem. Quia ex querela Baronum nostro-
rum de ffaveresham accepimus quod vos et ballivi vestri
de ffaveresham nostros Barones ad servicia indebita et incon-
sueta vobis faciend‘ graviter distringitis, et vos, contra
quandam· composicionem dudum inter vos et ipsos initam,
inquietatis multipliciter et gravatis minus juste in ipsorum
Baronum dispendium non modicum et gravamen, Nos
nolentes quod eisdem Baronibus injurietis in hac parte
vobis mandamus, sicut pluries mandavimus, firmiter injun-
gentes quod ab hujusmodi exaccionibus et districcionibus
indebitis prefatorum Baronum contra dictam composicionem
de cetero inferend' penitus desistatis, et ballivos desistere
faciatis, eandem composicionem juxta tenorem ejusdem prout
justum fuerit observantes juxta tenorem aliorum manda-
torum nostrorum que inde recepistis: et districcionem eis
occasione predicta factam sine dilatione relaxetis eisdem, Ita
quod clamor ad nos inde non perveniat iteratuS, vel vos ipsi
sitis coram nobis a die Sancti Michaelis in xv dies ubicumque
tunc fuerimus in Anglia ad respondend‘ prefatis Batonibus
de injustis exaccionibus et districcionibus predictis, et nobis
quare mandata nostra tociens inde vobis directa exequi
distulistis: et habeatis ibi hoc breve.

Teste me ipso apud Wolvemere v0 die Augusti anno
regni nostri tercio decimo.

[¹85]

