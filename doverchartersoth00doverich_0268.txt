236 DOVER CHARTERS

L X X V 1.
xxx Maii, 6 Edw. IV.

SCIANT presentes et futuri quod Thomas Gore, Major ville
Dovorre, et ejusdem ville Jurati, de concensu et pro Com-
muni utilitate tocius Communitatis concesserunt et, hac
presenti carta indentata, ad feodi firmam dimiserunt Johanni
Hancok, de Dovorra, unam terram vacuam jacentem infra
libertatem Portus Dovorre, in horspolewarde inter tene-
mentum hospitalis Sancti Bartholomei versus east, et Regiam
stratam versus northwest, et ad vacuam terram nuper Hen—
rici Sextayn, de Dovorra, versus southeast, et ad venellam
ducentem a tenemento Henrici Sextain usque ad mare versus
southwest: habend' et tenend' predictam terram cum suis
pertinenciis prefato Johanni Hancok, heredibus et assignatis
suis imperpetuum: ffaciend’ inde servicium domini regis
quando evenerit secundum consuetudinem portus predicti;
et reddend‘ inde annuatim predicte Communitati ville
Dovorre ad ffestum Nativitatis Sancti Johannis Baptiste sex
denarios sterlingorum annualis redditus : et vult et concedit
predictus Johannes Hancok pro se et heredibus suis quod
bene liceat Majori et Juratis ville predicte quicumque pro
tempore fuerint et eorum attornatis pro predicto annuali
redditu quosciens aretro fuerit in predicta terra cum suis
pertinenciis distringere, et districciones abducere et retinere
quousque de predicto redditu, et de omnibus arreragiis ejus-
dem, sibi fuerit plenarie satisfactum : et predictus Major et
Jurati et successores sui nomine dicte Communitatis pre-
dictam terram cum suis pertinenciis prefato johanni
Hancok, heredibus et assignatis suis, contra omnes gentes
warantizabunt imperpetuum.

ln cujus rei testimonium presenti carte indentate sigillum
officii Majoratus ville Dovorre presentibus est appensum.

Data apud Dovorram penultimo die mensis Maii anno
regni Regis Edwardi‚ quarti post conquestum Anglie‚ sexto.

ln dorso: Horspolwarde, johannes Hancok; modo
Willelmus ffoche, modo Robertus Kocyer, modo Petrus
Darell, modo in manibus Johannis de Wode.

[39]

 

