36 DovER CHARTERs

de cynk pors hastivements sanz delay de dens les quinse
jours apres cele offense fete. Et si ly dit Bayli fate doeport
ou seyt negligent trovee al execucioun fere de lever les . c.
souz sicum avant est dit. Adunke lit a gardeyn de cynk
pors ou a son Lu tenant en 13 dite Vile entrer et les avandit
c. souz lever al eus nostre Seigneur le Rey cum de suz est dit.
Et ordeyne est et assenti par les dis compaignons de fferschip
que quatre de meme 13 Compaignye bons et leaus seyent eluz
gardeyns de meme al ordinance bien et loyaument garder, et
que seyent jurrez devant la dite Compaignye, est que loyau-
ment coylerunt et garderunt a commune profist de tute 13
compaignye tuz les servisses et les doles petiz et grans sicum
il aviegnent et que nul argent seyt delivree par les dis
gardeyns anul de la compaignye, for le charcement sa partie.
Issiuk que sur lur certeyn acunte chescun pusse estre servi a
bon pleyn, et nul estre deservi sicum avant ces oures unt
estee. Et pur ces que nous voloms pur nous et pur nos
heyrs, et pur tuz ceus que apres nous vendrunt que ces
ordinances, et chescun poynt des ordinances sicum suz est
dit seyent ferm et estables pur tuz jours avoms fest fere treys
endentures en seles del commune seel de la dite Vile, et de
tuz nos seaus. Dunt la une endenture demurra en 13 Com-
mune hwuche, et lautre endenture en la tresorie nostre
Seigneur le Rey dens son Chastel de Dovorra et la tierce
partie vers les gardeyns du Verschip. ffetes et donees, le
quatorsime jour de Septembre lan du regne le Rey Edward‚
le fiz le Rey Edward, sime.

[¹2]

