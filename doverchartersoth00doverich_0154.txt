122 DOVER CHARTERS

homme porte sa charge owelement de ceo quil avera salve
par le dite fraunchise de Cynk Portz salue neporquant les
costages a mettre en le service nostre seigneur le Καὶ dewe a luy en
sa guerre de quele service chescune porte est de droit tenutz a soun
certein. Et si nulle promesse se face de ceo jour en avaunt saunz
assent de trestoutz les Cynk Portz que celle promesse soit al peril as
costages de celluy ou de ceux que fra ou ferrount la promesse et si
nulle taillage assise ou paiement ou autres charges ou costages de
ceste jour en avaunt aviesnent par lour assent encountre la four-me
de ceste escript avauntdit que celle taillage assise ou paiement
ne face preJ‘udice a ceste escript avaunt nome mes que ceste escript
desuysdit se tiegne en sa force a toute jours. En tesmoignance de
quele chose nous avauntditz Barouns de Cynk Portz cest assavoir
Hastins‚ Wynchelse‚ Rye, Pevense, Romene, Hethe‚ Dovorre‚ Sand-
wiche, ffbrdwyclze, et ffeveresham pur nous et pur toutz noz
membres avoms a ceste escript endente pendutz nos communes
sealx.

Sur quoi par avys et bon deliberacon des Mairs
Baillyves Jures et Communalte avaunt nomez accorde se
prist a duret de ceste jour en avaunt cestassavoir que qaunt
ascun des Maires Baillyves Jures Communalte ou singuler
persone dascun des ditz villes ou membres des Cynke Portz
soit ou soient enpeches ou enpledes enpledent ou enpechent
ascun autre denzein ou foreyn, et en les ditz enpechement ou
plee· moeves dunc part ou dautre debat ou travers soit
dascun point ou clause contenuz en lour commune chartre ou
dascun point touchaunt lours communes usages ou fraunchises
soit meyntenaunt Brodhulle assigne al requeste del ville ou
membre communalte ou singuler persone que soi sent greve
A quele Brodhulle chescune ville ou membre que de custume
doit venir par sommons ou sarvisement al dite Brodhulle
et ne vigne mye come venir duist, et coment qil viegne ne
fait mye due contribucioun a ceo que la greindre partie de la
dite Brodhulle voet assentien encourse la peyne de vynt

