1 20 DOVER CHARTERS

XXXIX.
xj junii, 15 Ric. 11.

CONUTZ chose soit a toutz gentz, que come le marsdi en la
feste de Seint Barnabe lappostel, lan du regne le Roi Richard
Seconde Dengleterre quinszisme‚ en pleyn Brodhulle a
Romene tenuz par les Mairs Baillyves Jures et Communers
illoesques a ceo par lour commune assent assemblae estoit
lieu une endenture en cestes paroles.

Conutz chose soit a toutz ceste escript endente veiauntz ou
oyaunt que come grauntz debates estoient moeves parentre les
Barouns des Cynke Portz et lour membres par resoun des taillages
assises et paiementz et altres diverses charges et costages sovent
escheiauntz entre eaux, Des quelx (qzix) debates nulle certeins
allouauntz ne amendementz neyent este ordeigne ne faitz de sa in
ariere a graund damage de eux toutz al darrein le marsdy
proschein apres la feste de Seint Dunstan‚ lan du regne le Roi
’ Edwarde fitz le Roi Henri trencisme quinte en pleyne Court de
Schepeweye devaunt Sieur Henri de Cobeham adonque gardeyn
des Cynke Portz acouvenutz est et assentuz entre eaux de bone
volunte que toutz les dettes dewes avaunt celle marsdy avauntdis
sicome pluys pleynement est contenuz en une chartre daccompte
parentre le dit nostre seigneur le Roi et les Barouns des Cynk
Portz soient levez par porcioun cest assavoir la porte de Hasting
la tierce partie et la porte de Romenalle et de Dovorre la tierce
partie la porte de Sandwiche et de Hethe la tierce partie:
issint neporquaunt que trestoutz les paiemeutz assises et
taillages et altres diverses charges et costages que sount a
graunter ou a lever entre eux ou par eux en quele manere ou
en quele fourme que ceo soit ou par quele chose que de cele marsdi
⁵ en avaunt soient levez par chateux et par moehles de les cestes que
les devient dedeins la fraunchise de Cynk Portz, issint que chescun

